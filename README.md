![Background Image](https://github.com/KeKod/Code-Of-Conduct/blob/master/assets/code_of_conduct.webp)

## KeKod | Code Of Conduct
Bu doküman, [KeKod | Code Academy](https://github.com/KeKod/) bootcamp'lerinde geçerli olan; Öğrenci - KeKod, Öğrenci - Eğitmen, Öğrenci - Öğrenci arasında kabul edilmiş kuralları tanımlamaktadır.

## Neden bir Code of Conduct'a İhtiyaç Duyuyoruz?
Bu Davranış Kuralları (Code of Conduct) rahat, huzurlu, korkusuz ve üretken bir topluluk inşaa edebilmemize yardımcı olmak için tasarlanmıştır. Bu Davranış Kurallarının amacı; topluluğumuza bir takım gereksiz kurallar yüklemek; "kötü" insanlara cezalar uygulamak ya da geçmişte bir takım yanlış yapılmış uygulamaları düzeltmeye çalışmak değildir. Burada yazılmış kurallara uyulmayan ve/veya daha kötü şartlarda çalışmak durumunda kalmış insanlarla bir araya gelindiğinde de yine harika bir topluluk ortaya koyabilmeyi amaçlamaktadır.

### Herhangi Bir Sebeple, Kimseye Negatif Ayrımcılık Yapılmaz.
KeKod öğrencisi, kişilerin;
  * Rengi
  * Irkı
  * Maddi Durumu
  * Dili; Lehçesi
  * İnancı & İnançsızlığı
  * Cinsiyeti & Cinsel Yönelimi
  * Siyasi Partisi (Belediyesi dahil)
  
  gibi sebeplerle veya burada yazılı olmayan herhangi bir ayrıştırıcı sebeple, kişilerin birbirlerine karşı soğuk davranmalarını veya tavır almalarını kabul etmez.
  
### Ayrıştırıcı Söylemlerdenden Lafta Değil, Özde Uzak Durulur.
Eğitmenin veya Öğrencinin bağlı kalacaklarına riayet ettikleri kurallara, -sözde değil, özde de bağlı kalmak durumundadırlar. Cinsiyete veya cinsel yönelime ait yaralayıcı söz söylemeyeceğini kabul eden kişi aynı zamanda "erkek egemen" söylemlerde de bulunmaz. Benzer şekilde etnik, dil ve din ayrımcılığı yapmayacağını kabul eden kişi; tek bir etknik kökeni, dili ve dini öven örnekler vermez. Bu örnekleri veren kişi eğitmen dahi olsa uyarılır.

### Bahane Değil; Öncelikler!!
KeKod Öğrencisi bahane üretmez; önceliklerini belirler. Eğer ki o an için Android veya Kotlin - Java çalışmak bir önceliği değilse, gerçekten sadece önceliği değildir. Bunun için bahane üretmez. Bunun önceliği olmadığını kabul eder. Hayatta her şeyin, tam olarak istediğimiz gibi gittiği felsefesini iyi anlaması gerekir. Eğitmen, ilk derslerde, bununla ilgili mutlaka detaylı bir anlatım yapar.

### Öğrenci İletişimin Önemini ve Kuvvetini Kavramış Olacaklardır.
KeKod öğrencisi -olur da- eğitimden hiçbir şey öğrenmeden ayrılması gibi bir durum söz konusu olursa bile öğrenmesini istediğimiz tek bir konu vardır: İletişim, iletişim, iletişim. Öğrenci iletişimin ne denli önemli olduğunu ve iş hayatına etkilerini kesin olarak kavrayacaktır.

### Eğitim Süreci Boyunca Din, İnanç Özgürlüğü ve Siyaset Gibi Konular Konuşulmaz.
Eğitim içeriği anlatılan yayınlarda ya da WhatsApp, Discord gibi harici kanallarda hiçbir şekilde din, inanç özgürlüğü ya da siyaset konuşulmaz. Bu konulara ait; kişi, kurum ya da kuruluşlara ait linkler verilmez. Sebebi ne olursa olsun direkt ya da dolaylı yoldan bu konularla bağlantılı paylaşım yapan kişiler, uyarı olmaksızın, topluluktan uzaklaştırılırlar. 
Davranış Kuralları'nın (Code of Conduct) en ciddi maddesi budur.

### Bilgi Eksikliği Sebebiyle Kimse Suçlanmayacağını Bilir.
KeKod öğrencisi, sebebi ne olursa olsun, birisi soru sorduğunda; "Bunu nasıl bilmezsin!" gibi bir ifade takınmaz ve insanları kırmamaya özen gösterir. Eğitime katılan kimse, bir diğeri ile aynı eğitim geçmişine, aynı ilgi düzeyine veya aynı teknik beceriye sahip olmadığı için kimse bir diğerini, bilmediği konular için yermez veya kırmaz.

### Kimse, Soru Sormaya Çekinmez.
Bilgi eksikliği durumunda, klasik eğitim sistemimizde olanın aksine, kimsenin öğrenciyi; "bilmediği bir şey için ayıplamayacağı"ndan yola çıkarak, aklına takılan her soruyu, derslerde dilediği gibi sorma özgürlüğüne sahip olduğunu bilir. Aksi halde klasik eğitim sistemimizin yetiştirdiği; sormaya çekinen, çekindiği için gelişemeyen bir topluluk yaratmış oluruz.

### Öğrenciler Birbirlerine Yardım Ederler.
Öğrenci, yardıma ihtiyacı olduğunda, hızlıca ve çekinmeden yayın kanalının chat'inden tüm sorularını sorabileceğini bilir. Yayın sonrası aklına takılan herhangi bir konuyu discord ya da whatsapp grubundan yazar. Öğrenci, arkadaşlarının, teknik olarak, cevap aradığı soruları kendi sorularıymış gibi kabul eder ve cevaplarını arar. Ancak bu şekilde öğrencilerin soru sorup, gerçekten cevap alabildikleri bir topluluk yaratabilmiş olacağız.

### Birbirlerin Zamanına Saygı Gösterirler.
Öğrenciler, birbirlerine veya eğitmene soru soracakları zamanı iyi ayarlamakla sorumludur. Öğrenci, arkadaşlarının ve eğitmeninin boş zamanlarını dikkate alarak soru sorar veya en azından sorunun cevabını, kişilerin boş zamanlarında verebileceğini kabul eder. Boş zamanların dışında kalan sürelerde, öğrenci, arkadaşlarını veya eğitmenini sorularla sıkıştırmaz.

### Eğitmenin Her Şeyi Bil(e)meyeceği Kabul Edilir.
Öğrenci, Eğitmenin her şeyi bilemeyeceğini kabul eder. Bunun yanında eğitmen ise sorulan tüm teknik sorulara tatmin edici cevap vermekle yükümlüdür. Eğitmen, cevabını bilmediği bir soru sorulduğunda, bu soruyu not alıp, bir sonraki hafta yanıtlamakla görevlidir. Bu süre içinde eğitmene, cevabı ne zaman vereceğine dair, taciz yapılmaz.

### Bilene Değil, Bilmeyene Öğretmek Mottosu Kabul Edilir.
Öğrencilerin her biri aynı ilgi ve bilgi seviyesine sahip olmayacağı gerçeğinden yola çıkılarak; KeKod eğitmeni, zaten belli kalıpları öğrenmiş; akranlarına göre bilgili öğrencileri yetiştirmekle övünmez. Aksine odaklanmakta zorluk çeken, motivasyonunu kaybetmiş ya da kaybetme aşamasına gelmiş öğrencileri özel olarak eğitir. Zira başarılı öğrenciye işin en iyi yöntemlerini (best practices) verseniz yeterlidir. Mesele bırakmak üzere olan öğrencilere yazılımı sevdirmek ve öğretmektir. Dolayısıyla bu motivasyonla eğitimler gerçekleştirilir.

### Her Yaştan İnsandan Bilgi Öğrenilebileceği Kabul Edilir.
KeKod Eğitmeni ve Öğrencisi bilgi edinmek için yaş ve deneyim kıstasına bakmazlar. Eğer bir arkadaşımız yeni çıkmış bir teknoloji, kütüphane, dil veya güncelleme notu ile ilgili bilgi paylaşırsa onu dikkatlice dinler, üzerine yorumunu yapar ve tartışır. Asla ve asla geliştirici egosuna (developer ego) yenilmez. Yenilmemelidir.

### Anlaşılmayan Konularda Herkes İğneyi Her Zaman Önce Kendine Batırır.
Eğitmen anlaşılmayan bir konu olduğunu sezinlediğinde mutlaka anlatım tarzını veya örneklerini değiştirir ve sınıfına uygun formata çeker. Öğrenci ise bir konuyu anlamadığını düşündüğünde ilk önce o konu üzerinde yeterince çalışıp çalışmadığını sorgular. İki tarafında aksini yapması durumunda eğitim amacından sapacaktır. Üniversitelerimizdeki harika(?) eğitim sistemine benzemek istemiyoruz.

### Eğitim Boyunca Verilen Tüm Bilgiler Üzerine Araştırma Yapılmış, Geneli Kapsayan Bilgiler Olmayabilir.
Eğitim boyunca pek çok konuda bilgi aşılaması yapılacaktır. Bu bilgiler, üzerinde çalışacağımız, Kotlin - Java veya Android konularında olabileceği gibi popüler teknolojiler konusunda da olabilecektir. Bu gibi bilgiler verilirken, eğitmenin söylediği her şeyin "genel kabul görmüş" gerçekler olarak algılanmaması gerekir. Bazı noktalarda eğitmenin vereceği bilgiler kendi sektör deneyimlerinden elde ettiklerinin birer sonucudur. Bu gibi noktalarda, eğitmen, bu doğruların geneli kapsamayabileceğini; kendi doğruları olduğunu belirtmeli ve gerekiyorsa öğrencilerle fikir alış verişinde bulunarak tartışabilmelidir.

### Derse İyi Odaklanabilmek İçin Bir Kalem ile Bir Defter Önerilir.
İyi bir eğitim için olmazsa olmaz olan iki şey; kalem ve defterdir. Öğrenci mutlaka ve mutlaka ders içerisinde notlar alır. Anlamadığı noktaları; ders sırasında bahsedilen anahtar kelimeleri (keywords) eğitmene sorar veya grup arkadaşlarına danışır. Eğitmen ilk ders mutlaka ve mutlaka bunun önemini anlatır. Bilgisayar üzerinden de not tutulabilir; ancak fiziksel bir defter ile kalemin insan psikolojisi üzerindeki etkisini yadsınamaz. Kalem ve Defterlerimiz tabiri caizse Harry Potter'ın Asa'sı kadar önemlidir.

### Eğitmen ve Öğrenci Güncelleme Notlarını Takip Ederler.
Eğitmen ve Öğrenci beraber mutlaka ve mutlaka tüm güncelleme notlarını takip ederler. Bu güncelleme notlarının içerisinde; işletim sistemi ve versiyonları, yazılım dili, kullanılan uygulama bileşenleri, kullanılan ide ve pluginleri, yardımcı kütüphaneler vs. bulunmaktadır.

### Eğitmen ve Öğrenci Etkinlikleri Takip Ederler, Ettirirler.
Eğitmen ve Öğrenci çalıştıkları alanlardaki etkinlikleri sıkı takip ederler. Buralarda harcadıkları vakitleri kayıp olarak görmezler. Yeni gördükleri ve ihtiyacı olacağını düşündükleri tüm etkinliklere katılmak için çabalarlar. Sadece bunu yapmakla kalmaz, diğer arkadaşlarına da bu etkinlikler hakkında bilgi verirler ve katılmaları için motive ederler. Etkinliklerde edindikleri bilgileri arkadaşlarına aktarırlar.

### Eğitmen ve Öğrenci Bol Bol Blog ve Akademik Yazı Okurlar ve Yazmaya Çalışırlar.
Eğitmen ve Öğrenci okumanın önemi konusunda hemfikirdirler. Okumaktan kasıt hikaye veya roman değildir. Akademik kaynak okumak, dinlenmek amaçlı dahi yapılan bir eylemdir.

### Eğitime ya da topluluğumuza katılan tüm kişilerin bu kuralları kabul ettiği varsayılır.
